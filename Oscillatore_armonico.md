## Oscillatore Armonico
La forza di un oscillatore armonico è data da:
$$F = ma = -kx$$
dove $k$ è la costante elastica della molla e $x$ è la posizione dell'oggetto.

Da qui possiamo elaborare una funzione che descrive il moto dell'oscillatore armonico:
$$x(t) = A\cos(\omega t + \phi)$$
dove $A$ è l'ampiezza dell'oscillazione, $\omega$ è la frequenza angolare e $\phi$ è la fase iniziale.
$\omega = \sqrt{\frac{k}{m}}$, descrive lo stato di oscillazione dell'oggetto in funzione della sua massa e della costante elastica della molla.
In generale $\omega$ è definita come:
$$\omega = 2\pi f = \frac{2\pi}{T}$$
dove $f$ è la frequenza(numero di oscillazioni al secondo) e $T$ è il periodo(numero di secondi per un'oscillazione).

L'energia totale di un oscillatore armonico è data da:
$$E = \frac{1}{2}kA^2 = K + U$$
dove $K = \frac{1}{2}mv^2$ è l'energia cinetica e $U = \frac{1}{2}kx^2$ è l'energia potenziale.
L'energia cinetica e l'energia potenziale sono in fase, cioè quando l'energia cinetica è massima l'energia potenziale è minima e viceversa.
L'energia totale è costante e si conserva nel tempo, quindi l'energia cinetica e l'energia potenziale si trasformano l'una nell'altra.
L'energia totale del sistema dipende solo dall'ampiezza dell'oscillazione e dalla costante elastica della molla.
